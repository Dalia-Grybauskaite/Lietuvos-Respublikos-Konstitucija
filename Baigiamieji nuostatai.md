## Lietuvos Respublikos Konstitucija

# BAIGIAMIEJI NUOSTATAI

#### 150 straipsnis

Lietuvos Respublikos Konstitucijos sudedamąja dalimi yra:

1991 m. vasario 11 d. [Konstitucinis įstatymas „Dėl Lietuvos valstybės“](Konstitucijos%20sudedamoji%20dalis/Konstitucinis%20įstatymas%20Dėl%20Lietuvos%20valstybės.md#k-o-n-s-t-i-t-u-c-i-n-i-s--%C4%AE-s-t-a-t-y-m-a-s)

1992 m. birželio 8 d. [Konstitucinis aktas „Dėl Lietuvos Respublikos nesijungimo į postsovietines Rytų sąjungas“](Konstitucijos%20sudedamoji%20dalis/Aktas%20Dėl%20LR%20nesijungimo%20į%20rytų%20sąjungas.md#k-o-n-s-t-i-t-u-c-i-n-i-s--a-k-t-a-s)

1992 m. spalio 25 d. [Įstatymas „Dėl Lietuvos Respublikos Konstitucijos įsigaliojimo tvarkos“](Konstitucijos%20sudedamoji%20dalis/Įstatymas%20Dėl%20LR%20Konstitucijos%20įsigaliojimo.md#%C4%AE-s-t-a-t-y-m-a-s)

2004 m. liepos 13 d. [Konstitucinis aktas „Dėl Lietuvos Respublikos narystės Europos Sąjungoje“](Konstitucijos%20sudedamoji%20dalis/Aktas%20Dėl%20LR%20narystės%20Europos%20Sąjungoje.md#lietuvos-respublikos-konstitucinis-aktas)

#### 151 straipsnis

Ši Lietuvos Respublikos Konstitucija įsigalioja kitą dieną po referendumo rezultatų oficialaus paskelbimo ir su sąlyga, jeigu referendume jai pritars daugiau kaip pusė visų Lietuvos Respublikos piliečių, turinčių rinkimų teisę.

#### 152 straipsnis

Šios Konstitucijos ir jos atskirų nuostatų įsigaliojimo tvarką reglamentuoja Lietuvos Respublikos įstatymas „Dėl Lietuvos Respublikos Konstitucijos įsigaliojimo tvarkos“, kuris priimamas referendumu kartu su šia Lietuvos Respublikos Konstitucija.

#### 153 straipsnis

Kai ši Lietuvos Respublikos Konstitucija bus priimta referendumu, Lietuvos Respublikos Seimas iki 1993 metų spalio 25 dienos 3/5 visų Seimo narių balsų dauguma gali pakeisti Lietuvos Respublikos Konstitucijos nuostatas, kurios yra 47, 55, 56 straipsniuose, 58 straipsnio antrosios dalies 2 punkte, 65, 68, 69 straipsniuose, 84 straipsnio 11 ir 12 punktuose, 87 straipsnio pirmojoje dalyje, 96, 103, 118 straipsniuose, 119 straipsnio ketvirtojoje dalyje.

#### 154 straipsnis

Referendumu priimtą Lietuvos Respublikos Konstituciją ir Lietuvos Respublikos įstatymą „Dėl Lietuvos Respublikos Konstitucijos įsigaliojimo tvarkos“ pasirašo ir ne vėliau kaip per 15 dienų skelbia Lietuvos Respublikos Aukščiausiosios Tarybos Pirmininkas.
